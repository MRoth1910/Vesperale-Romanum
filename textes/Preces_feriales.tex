\rubrique{In Feriis vero Adventus, Quadragesimæ ac Passionis, ac Quatuor Temporum Septembris, si fiat Officium de Feria, etiam si peragenda sit commemoratio Duplicis aut Semiduplicis ad instar Simplicis redacti, repetita Antiphona ad Magnificat, dicuntur flexis genibus Preces sequntes.}

\phantomsection\label{preces}Kýrie, eléison. Christe, eléison. Kýrie, eléison. Pater noster, 

\rubrique{quod dicitur a solo Hebdomadario totum clara voce, usque ad}

℣. Et ne nos indúcas in tentatiónem. ℟. Sed líbera nos a malo.

℣. Ego dixi: Dómine, miserére mei. ℟. Sana ánimam meam quia peccávi tibi.

℣. Convértere Dómine úsquequo?
℟. Et deprecábilis esto super servos tuos.

℣. Fiat misericórdia tua Dómine super nos.
℟. Quemádmodum sperávimus in te.

℣. Sacerdótes tui induántur justítiam.
℟. Et sancti tui exsúltent.

℣. Orémus pro beatíssimo Papa nostro \textit{N.}
℟. Dóminus consérvet eum, et vivíficet eum, et beátum fáciat eum in terra, et non tradat eum in ánimam inimicórum ejus.

℣. Orémus et pro Antístite nostro \textit{N.}
℟. Stet et pascat in fortitúdine tua, Dómine, in sublimitáte nóminis tui.

\rubrique{¶ Romæ præcedens ℣. cum suo ℟. omittitur: alibi vero ad litteram \normaltext{N.,} ab omnibus nomen diœcesani Episcopi exprimatur, Vacante Apostolica vel Episcopali Sede, alteruter vel uterque respectivus ℣. cum suo ℟. præteritur.}

℣. Dómine salvum fac regem.
℟. Et exáudi nos in die, qua invocavérimus te.

℣. Salvum fac pópulum tuum Dómine, et bénedic hereditáti tuæ.
℟. Et rege eos, et extólle illos usque in ætérnum.

℣. Meménto Congregatiónis tuæ.
℟. Quam possedísti ab inítio.

℣. Fiat pax in virtúte tua.
℟. Et abundántia in túrribus tuis.

℣. Orémus pro benefactóribus nostris.
℟. Retribúere dignáre, Dómine, ómnibus nobis bona faciéntibus propter nomen tuum, vitam ætérnam. Amen.

℣. Orémus pro fidélibus defúnctis.
℟. Réquiem ætérnam dona eis Dómine, et lux perpétua lúceat eis.

℣. Requiéscant in pace.
℟. Amen.

℣. Pro frátribus nostris abséntibus.
℟. Salvos fac servos tuos, Deus meus, sperántes in te.

℣. Pro afflíctis et captívis.
℟. Líbera eos, Deus Israel, ex ómnibus tribulatiónibus suis.

℣. Mitte eis, Dómine, auxílium de sancto.
℟. Et de Sion tuére eos.

℣. Dómine, Deus virtútum, convérte nos.
℟. Et osténde fáciem tuam, et salvi érimus.

℣. Exsúrge, Christe, ádjuva nos.
℟. Et líbera nos propter nomen tuum.

℣. Dómine, exáudi oratiónem meam.
℟. Et clamor meus ad te véniat.

\vv Dóminus vobíscum. \rr Et cum spíritu tuo.

\rubrique{Et dicitur Oralio conveniens. Deinde commemorationes, si occurrat. Postea Suffragium de Omnibus Sanctis, præterquam Tempore Adventus et Passionis.}